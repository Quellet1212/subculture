<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Емо</title>
    <link rel="stylesheet" type="text/css" href="style.css">
</head>
<body>
    <h1>Формування субкультури</h1><p>Субкультура остаточно сформувалася і пережила пік популярності у 2000-х, але розквіт був короткочасним. Була поширена серед підлітків 12-20 років (хоча часто трапляються й старші прихильники). На початку 2010-х стиль емо вийшов з моди, а багато старих прихильників втратили до нього інтерес. Не останню роль в цьому зіграло негативне ставлення до стилю емо зі сторони багатьох інших субкультур.

        За твердженнями прихильників цієї субкультури, головне для них — емоції, і вони черпають їх звідусіль — із музики, книг, кіно. Часто в емо-музиці переважає крик («скримінг»), плач, вереск.</p><img src="емо1.png"alt=""srcset="">
        <h1>Історія</h1><p>«Емо», як субкультура, з'явилася набагато пізніше за панк, корені «емо» народилися разом з першими панк-групами, що почали існувати у кінці 50-х, які раніше називали «гаражним роком». Поступово панк-музика почала розвиватися, перетворюючись на сучасніші різновиди панку і вже у 1985 році уперше прозвучало слово «емо», саме так називали перші емо-панк групи, які з'явилися у Вашингтоні, їхня музика дуже відрізнялася від панк сцени того часу: основою звучання залишався панк, але вже з елементами вокалу. Тоді зароджувалися перші риси стилю музики «емо» — емоційність і визначеність текстів пісень, певна техніка виконання.

            І приблизно тоді ж з'явився панк рух під назвою «sXe», назва пішла від «straight edge», що перекладається як «чітка грань», представники цього руху не вживали алкоголь і будь-які види наркотиків (у тому числі і тютюн), не вступали у безладні статеві зв'язки, також деякі з них, на знак свідоцтва приналежності до руху, робили татуювання у вигляді хреста на руці оскільки саме хрест на руці раніше малювали охоронці рок-клубів неповнолітнім, щоб тим не продавали сигарети і алкогольні напої під час концертів, пізніше до цього руху долучились і «емокіди». Вважається, що саме тоді світ уперше пережив нашестя «емо».</p>
</body>
</html>